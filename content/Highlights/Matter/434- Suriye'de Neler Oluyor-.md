---
title: "434: Suriye&#39;de Neler Oluyor?"
draft: false
publisher: "[[Trend Topic]]"
published_date: 2024-12-04
tags:
  - "turkiye"
---


## Highlights
* [[2024-12-04]] 10:45  Japon gazeteler dış haberler servislerine milyonlar harcayabilirler. Suriye'de bugün dahi Japon gazeteciler bulunuyor. Hatta diyebilirim ki Suriye'deki gelişmeleri, Japon gazeteleri Türklerden daha ayrıntılı ve hakikate daha yakın verebiliyorlar. Buna karşı Türkler dış haberlere pek meraklı değildir.

* [[2024-12-04]] 10:45  Ta 1962'de aramızdan ayrılan ünlü Türk romancısı Ahmet Hamdi Tanpınar'ın tek cümlede özetlediği gibi. Türkiye, evlatlarına kendisinden başka bir şeyle meşgul olmak imkanını vermiyor.

* [[2024-12-04]] 07:47  Heyet Tahrir El Şam, Türkçe söylersek Şam Kurtuluş Heyeti gibi de çevirebiliriz. Selefi bir cihatçı örgütü.

* [[2024-12-04]] 10:45  Öyle ya, İsrail gibi cinnet halindeki bir güç savaşmadan duracak değildi. Lübnan'la barıştıysa, ilk hedefin İran'ın yakın dostu Suriye olması büyük olasılıktı. Zira ateşkesin gerçekleştiği gün, yani 27 Kasım'da, İsrail Başbakanı Netanyahu, bizzat Suriye'yi ve Esad'ı tehdit etmişti. Suriye'de, biz birlikte İran'ın nesilini koruyacağız. Suriye'de İran, Hizbullah ve Suriye ordusunun Lübnan'a silah sevkiyatlarını sistematik biçimde engelliyoruz. Esad şunu anlamalıdır ki ateşle oynuyor.

* [[2024-12-04]] 10:44  İsrail'in Lübnan'la ateşkes imzalayıp yüzünü Suriye'ye döndüğü gün, Suriye güçleri de Güney'e tahkimata başlamasının ardından Kuzey'de Cihadçılar Halep'e saldırıyor. Nitekim HTŞ yani Heyet Tahri'yle Şam güçlerinin Halep'e bu kadar hızlı ulaşması ve Halep'i ele geçirmesinde bu durumun da etkili olduğu söyleniyor. Yani Esad, İsrail'den bir saldırı olasılığına karşı birliklerini güneye kaydırıyor ve bu esnada Kuzey'de cihatçılar Halep'e saldırıyor. Habertürk'ten Mehmet Akif Ersoy da bu iddiayı dillendirenlerden. Zamanlaması itibariyle bugün olması, bunun bu kadar hızlı ilan vermesinin sebebi, ben bazı asker uzmanlarla konuştum bölgeyi takip eden, Esad rejiminin Askeri birliklerinin daha çok güney hattına kaydırması ve tehlikeyi İsrail'den beklemesiyle ilgili olduğuna dair bazı değerlendirmeler var.

* [[2024-12-04]] 10:44  Peki ya Türkiye bu işin neresinde? Türkiye devleti yetkililerinin resmi açıklamalarında bir tür bekle ve gör imajı verilmek istendiği, söz konusu bu saldırıların sorumluluğunun alınmak istenmediği anlaşılıyor fakat. Cihatçıların konuşlandığı ve operasyon için hazırlık yaptığı bölge, Türk Silahlı Kuvvetleri kontrolünde. İdlib ve Afrin kentleri, Hatay'ın doğudan komşusu ve Türkiye bu bölgeyi yıllardır elinde tutuyor. TSK'nın bölgede 12 üs ve 114 askeri gözlem noktası bulunuyor. Türkiye'nin Suriye'de kaç askeri olduğu tam olarak bilinmiyor. Daha doğrusu biz bilmiyoruz çünkü açıklanmıyor ama sayının 10 binden az olmadığı söyleniyor. Bu bilgileri şu yüzden veriyorum. Her ne kadar Türkiye resmi olarak sorumluluk almak istemese de, fiilen bu operasyonun Türkiye'nin olur vermesiyle başladığı ortada. Cihatçıların hazırlık yapıp operasyona giriştiği topraklar Türkiye'nin hakimiyetinde çünkü.

* [[2024-12-04]] 10:44  Mustafa Varank, Halep'in HTC güçleri tarafından ele geçirilmesini Twitter'da şöyle yorumlamış. Suriye'deki nusayri azınlık diktası, Arap, Türkmen, Kürt demeden on yıllarca zulmederken, kendi halkına karşı kimyasal silah kullanırken mezhep savaşı olmuyor. Kasım Süleyman'i kendi ordusu ve dünyanın farklı bölgelerinden getirdiği milislerle apaçık katliamlar gerçekleştirip yeni iskan politikaları uyguladığında mezhep savaşı olmuyor. Nasrallah'ın milisleri Lübnan'dan gelip sünni şehirleri Abluka ile açlığa mahkum ederken mezhep savaşı olmuyor. Ama Halep'in öz evlatları zorla çıkarıldıkları şehirlerine dönmek için mücadele edince mezhep savaşı oluyor. Öyle mi? Hadi oradan

* [[2024-12-04]] 10:43  30 Aralık 2017'den beri ÖSO'nun adı Suriye Milli Ordusu. İşte HTŞ Halep'e yürürken Türk bayrağı pazı bantlarıyla Suriye Milli Ordusu da YPG'nin kontrol ettiği Tel Rifat'a girdi. Ey şanlı ordu! Ey şanlı asker! Haydi gazanfer! Ummanız after! Bir elde kalkan, bir elde hançer, Serhat'e doğru ey şanlı asker! Suriyeli Türkmenler terör örgütünün işgalindeki Tel Rifat'a Mehter Marşı eşliğinde girdi.

* [[2024-12-04]] 08:01  Bakın postmodern Necip Fazılımız Fatih Tezcan neler yazmış. İsrail bizi vuracak dediği an İsrail'i vuracağını anlamalıydınız. İsrail'i karadan vuracağız. Evet, biz vuracağız. Türkiye, İsrail'i Tayyip Erdoğan'ın liderliğinde onun emriyle vuracak ve içimizdeki kriptoları, İsrailci Kemalistleri, Sabetayistleri hüzne boğacağız. İnşallah.

* [[2024-12-04]] 08:04  Suriye an itibariyle 3'e bölünmüş durumda.

* [[2024-12-04]] 08:04  Suriye'nin kuzeydoğusu YPG-PYD güçlerinin kontrolünde. Burada kabaca 3 milyon insan yaşıyor ve Rakka, Kamışlo, Kobani gibi kentlerde YPG hakimiyeti geçerli. Buralarda gündelik hayat devam ediyor bu arada. Okullar var, devlet daireleri var, hastaneler var, bankalar var vs. vs. Okullarda Abdullah Öcalan'ın resimleri asılı. Der kitaplarında Öcalan Serokureber yani büyük önder, ulu önder olarak tanıtılıyor. YPG'nin en az 70 bin silahlı militanı olduğu söyleniyor. Bu militanları da gerilla savaşçısı olarak düşünmeyin. Tankları, füzeleri olan bir düzenli ordudan bahsediyoruz.

* [[2024-12-04]] 08:05  Bahçeli'nin başlattığı İmralı açılımında da bu gücün, yani YPG'nin etkili olduğu söyleniyor. Bu güçle ya savaşacaksınız, zira kendilerini terör örgütü olarak kabul ediyoruz, Ya da barışacaksınız, nitekim terör örgütü dediğimiz bu güç, yakın zamanda dünyanın tanıdığı bir devlete dönüşebilir.

* [[2024-12-04]] 08:06  Haliyle bölgeyi TSK eliyle ilhak etmek mümkün değilse vekalet savaşını sürdürmek, yani kömürü Maşa'yla tutmak akılcı hale gelebilir. Bu noktada Türkiye'nin elindeki Maşa'nın adı Suriye Milli Ordusu. Fakat Türkiye'nin himayesinde hareket ettiği anlaşılan daha büyük gücün adı da heyet Tahrir el-Şam. Bunlar Türkiye adına savaşırlar, Halep kalesine Türk bayrağı da asarlar falan.

* [[2024-12-04]] 08:07  Ülkenin kuzeybatısında ise muhalifler hakim. Öyle diyoruz, muhalifler. Fakat kimdir muhalifler diye sorunca Hanefi bile değil, Selefi cihadizmle karşı karşıya kalıyoruz. Dünyada Suudi Arabistan'ın başını çektiği fakat Suudların bile Selefi radikalizmden vazgeçtiği bu günlerde Türkiye hemen güney sınırında bir Selefi devletle baş başa kalabilir.

* [[2024-12-04]] 08:08  Türk milliyetçileri de kendinden geçiyor. Bir HTŞ militanı, YPG'li bir kadını sırtına yüklemiş, savaş esiri olarak aldığını söylüyor. Mukaddesatçı Türk milliyetçileri coşkudan deliye dönmüş. Tecavüze götürülen kadına her ne yapılacaksa yapılacak ve bu yapanın hakkıdır zira bu kadın bir savaş ganimetidir.

* [[2024-12-04]] 08:08  Esad'ı da Şam'dan sökmek çok zor. Her bir gücün arkasında egemen devletler var. Esad gitse dahi, bu rejimin çökmesi kolay değil. Akrabası gelir, kardeşi gelir, kuzeni gelir, artık kim gelirse. Peki bu senaryo Türkiye'nin lehine midir?

* [[2024-12-04]] 08:09  HTS'nin Türkiye'nin vekalet gücüne dönüşmesi ve bölgeyi yönetmesi iyi bir şey midir? Bunun türlü risklerle dolu olduğunu görmeyen zeka geriliği yaşıyordur. El-Kaide'nin makyajlı halinin Türkiye'nin himayesinde devletleşmesi, Türkiye için bir beka sorunudur. Türkiye, böylesi bir gücü kontrol edemediği her noktada sürekli milli güvenlik riskleriyle karşı karşıya kalır.

* [[2024-12-04]] 08:09  Peki, Esad'ın devrilmesi Türkiye'nin lehine midir? Esad giderse, YPG'nin bağımsızlığını ilan etmekten başka çaresi kalmaz. An itibariyle bağımsızlığını ilan etmiyorsa YPG, Esad'la olan anlaşması gereğidir. Esad'ın gidişi demek, Rojava'nın bağımsızlığına giden bir adım anlamına gelir ki bu da Türkiye'nin işine gelmez.

* [[2024-12-04]] 08:10  Prof. Dr. Mehmet Ali Tuğta'nın dediği gibi. Suriye'nin bölünmesine ve Suriye Devleti'nin çökmesine katkı sağlamak, Cumhuriyet tarihinin en büyük ve ölümcül dış politika hatasıdır.

* [[2024-12-04]] 08:11  2010'da olduğu gibi Emevi Camii'nde namaz kılma hayalleriyle hareket edilmesinin arkasında tek bir neden var. Maalesef tek bir neden. Erdoğan'ın bu topluma bir fetih hediye etmesi halinde yeni bir kurucu lidere dönüşme hayali. Tekrar ediyorum, Erdoğan'ın bu topluma bir fetih hediye etmesi. Düşünün, Suriye'nin kuzeydoğusunun Türkiye'nin kontrolünde olduğu algısı Türk sahana yeterince empoze edilebilirse, bu bölge Türkiye'nin fethettiği bir bölge olarak tanıtılırsa, Erdoğan, Fatih Sultan Mehmet'le, Atatürk'le beraber anılır.

* [[2024-12-04]] 08:13  Memleket adına dertlenen hiç kimsenin coşkuyla karşılayamayacağı bir macera bu. Türkiye'ye emperyalist hayaller kurduran, Halkımızın aşağılık komplekslerini sömürecek bir macera. Hepimizin uyanık olması gereken, son derece riskli bir macera.

* [[2024-12-04]] 08:14  Böyle bir hadise karşısında iştah kabaranlar milliyetçi nutuklar atabilir. Neymiş? HTC, YPG'ye gününü gösterecekmiş, Esad Türkiye devletine cevap vermemenin bedelini ödeyecekmiş, Türkiye Halep'i ele geçirince memlekete döviz yağacak, ekonomik kriz de bitecekmiş gibi laflarla ancak ergenler oyalanabilir.

