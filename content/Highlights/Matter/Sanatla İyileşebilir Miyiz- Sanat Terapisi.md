---
title: "Sanatla İyileşebilir Miyiz? Sanat Terapisi"
draft: false
publisher: "[[Belleğin Lambası]]"
published_date: 2023-03-06
tags:
---


## Highlights
* [[2023-12-13]] 09:43  Sanat, zihin, beden ve ruh da dahil olmak üzere insan kişiliğinin tüm karmaşıklığına dokunur ve bunları ifade etmeye yardımcı olur. Çoklu zeka, iletişim kurma ve problem çözme arasındaki ilişkiye erişim sağlar, hayal yüzünü kuvvetlendirir ve bilinç ile bilinç dışı arasında bir köprü kurar, bizleri daha geniş bilinç hallerine götürür. Çalışmalar sanatsal çabanın stres ve sağlık şikayetlerini azaltabileceğini, bağışıklık fonksiyonlarını iyileştirebileceğini, hem fiziksel hem de psikolojik faydalar sağlayabileceğini ve hatta insanların daha uzun yaşamalarına yardımcı olabileceğini göstermektedir arkadaşlar.

* [[2023-12-13]] 09:45  Ebeveynler burayı dikkatle dinlemenizi istiyorum. Uzmanlar resim yapmanın çocukların iç dünyasını kendi diliyle ifade ediş biçimi olarak görüyor ve zihinsel gelişimlerinin göstergesi olarak da nitelendirilebildiğini belirtiyor. Çocuklar kendini sözel olarak ifade etmede biz yetişkinler kadar başarılı olamayabiliyor. Resim çocukların hem eğlendikleri, hem güzel vakit geçirdikleri, hem de üretken oldukları bir alan. Resim çizmek çocukların iç dünyasının kağıtlara dökülmüş bir halidir. Ayrıca evet, resimler bir şeyin temsil edilişi olarak kabul edilebilir. Ancak her çizimin veya karalamanın psikolojik durumunu yansıttığını düşünmek çok da doğru değildir. Çocuğumuz bir kağıdı tamamen siyah boyadığında bu çocukta bir problem var diye düşünmeyin.

* [[2023-12-13]] 09:46  Örneğin öğretmenini veya okulunu sevmeyen bir çocuk bunun gerginliğini azaltmak için rengarenk okul resimleri çizebilir, gözlemlemek önemlidir. Ancak tekrar tekrar belirtmek istiyorum, hiçbir resim çocuğun algı dünyasının otomatik çıktısı değildir.

* [[2023-12-13]] 09:47  Yani beynimizin bir resmin şekillerini, çizgilerini ve gölgelerini anında tanıyabildiğini biliyoruz. Beynimiz neredeyse gördüğümüz her şeyde yüzeyleri tanımaya çalışır. Bu eğilim, beyinde bilgi eksik olsa bile desenlere veya şekillere dayalı nesnelere aşinalık aramaya alıştığını söyleyebiliriz.

* [[2023-12-12]] 16:03  Peki, sanat terapisine başvurmak için psikolojik sorunumuz olması mı gerekiyor, diye merak edenler de olacaktır. Hayır, illa ciddi psikolojik bir sorunumuz olması gerekmiyor. Kişisel gelişim içinde kullanılabiliyor bu yöntem.

* [[2023-12-13]] 09:48  Sanat terapisi terimini üreten kişi Adrian Hill'dir ve bu terimi 1942 yılında üretip fikirlerini 1945 yılında yazdığı Art vs. Illness yani sanata karşı hastalık kitabında yayınlamıştır. Peki bu adam ne yaptı da sanat terapisi terimini üretti diyenler için? Adrian sanat okulunu bitirdikten sonra 1. Dünya Savaşı'na katılmış ve savaştan döndükten sonra tüberküloz tedavisi için hastaneye yatmış arkadaşlar. Bu esnada yatağında uzakta duran objelerin resimlerini çizmeye başlamış ve bunu yapmanın kendisini daha hızlı iyileştirdiğini fark etmiş. Bu deneyim ona bir hastanın fiziksel direncinin en düşük seviyede olması durumunda bile sanatın sakinleştirici bir etkisi olduğunu düşündürmüş. Savaş sonrası hastanelere çağrıldığında savaşın sadece fiziksel olarak yıkıcı olmadığını, aynı zamanda zihinlerin, bedenlerin ve umutların da zarar gördüğünün farkına vararak psikolojik iyileşme ihtiyacının önemini vurgulamıştır.

* [[2023-12-13]] 09:49  Amerika'da sanat terapisinin öncüsü diyebileceğimiz iki kişi var arkadaşlar. Margaret Namburg ve Edith Kramer. Bu iki kadın sanat terapisini farklı bir psikoterapi biçimi olarak görmüştür ve bu alanda çok önemli çalışmalar yapmıştır. Margaret, dinamik yönelikli yetişkin sanat çalışmalarına yörelik literatürler yayınlamıştır. Bugün bile birçok sanat terapisti Margaret'ın psikanalitik teoriler ve yenilikçi yaklaşımlarından yararlanmaktadır. Edis Kramer ise, kendisi bir sanatçı bu arada, New York Üniversitesi'nde sanat terapisi lisansüstü programını kurmuş ve bu programın yardımcı profesörü olarak çalışmıştır. Kramer'a göre, iyileşme süreci sanat eserini meydana getirirken oluşmaktadır. Sigmund Freud'un kişilik teorisinden gelen kavramları uygulayarak farklı bir yaklaşım benimsemiştir. Freud'un Rüyaların Yorumu adlı kitabı, ruh sağlığını anlamada görsel imgelerin önemini ortaya koyan bir yapıttır arkadaşlar.

* [[2023-12-13]] 09:50  Alain de Botton ve John Armstrong, Art as a Therapy yani terapi olarak sanat adlı bir kitap yayınladı. Botton ve Armstrong'a göre sanatın yedi tane işlevi var ve bu işlevler bizim doğal olarak yapamayacağımız, eksik olduğumuz yedi fonksiyonu tamamlar. Birincisi hatırlama, ikincisi umut, üçüncüsü acı, dördüncüsü dengeleme, beşincisi kendini keşfetme, anlama, altıncısı gelişim ve büyüme ve yedi, değerini fark etmek.

* [[2023-12-13]] 09:52  İlk etkinlik O Mevsim adlı bir etkinlik ve bu etkinliğin uygulanan sorun alanları genelde güven sorunu yaşayan bireyler, kendisiyle ilgili farkındalık kazanma ihtiyacı olan bireyler. Her türlü sanatsal malzeme ile yapılabilen bir etkinlik bu. İşte renkli kalemler, renkli kağıtlar, yün, kube kumaş parçaları, tüyler, pamuklar vs. Bu etkinlikte sizlerden birer ağaç olduğunuzu hayal etmeniz isteniyor. Hangi mevsimde olmaya ihtiyacınız var? Meyveler, çiçekler verdiğiniz bir mevsim mi? Yoksa daha çok içine dönüp, sadece toprağın içinde köklerini salarak enerjinizi biriktirdiğiniz bir mevsim mi? Gözlerinizi kapatıp bir düşünün. O mevsimi hayal edin. O mevsime ait görüntüleri, sesleri, kokuları hayal edin. Gözünüzün önüne neler geliyor? Bir koku, bir tat, bir ses... Ağacınızı her türlü sanatsal malzeme kullanarak o mevsimde çizin. Sonra bir bakın bakalım ağacınız bu mevsimde kendini nasıl hissediyor? Bu mevsimin özellikleri neler? Ağacınız için bu mevsimi seçme nedenleriniz neler? Ya da ağacınızın nelere ihtiyacı var? Bu mevsimden sonra hangi mevsim gelecek? Ve en sonunda bu ağaç ile ilgili bir hikaye yazabilir misiniz? Gibi sorular yöneltiliyor.

* [[2023-12-13]] 09:52  Bir örnek daha var benim çok beğendiğim, o da kelimeler kolajı. Hatta uygulanış biçimi bana biraz dadaizm dönemindeki şairleri anımsattı. O bölümü dinlemiş olanlar anlayacaklardır. Dinlemeyenlerin de bir göz atmasını tavsiye ederim. Kelime kolajı etkinliğinde danışanların bir dergiden rastgele bir sayfa açmaları istenir. Bu sayfayı hızlıca okumalarını ve çok düşünmeden ilk dikkatini çeken kelimeleri daire içine almaları istenir. Daha sonra en az 6, en fazla 10 kelime seçmeleri söylenir ve seçilen kelimeleri kesip sayfadan çıkarıp büyük boy bir resim kağıdına istedikleri gibi yapıştırması istenir. Kağıtta boş kalan yerlere de seçilen kelimeleri temsil edebilecek veya tanımlayacak resimler çizilir ve sonra belirli sorular yöneltilir. Düşünmeden seçtiğin kelimeler neler? Sizin için bu kelimelerin yaşamanızda bir yeri var mı? Bir anlamı var mı? ve son olarak bu kelimelerin de içinde olduğu bir hikaye yazın.

